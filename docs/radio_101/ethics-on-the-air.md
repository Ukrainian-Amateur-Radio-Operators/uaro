---
sidebar_position: 3
---

# Етика в ефірі

**Радіоаматорство** — це захоплююче хобі, яке об'єднує людей через ефір. Щоб забезпечити ефективне спілкування, важливо дотримуватися певного етикету та правил. Нижче наведені основні рекомендації, які допоможуть покращити якість радіозв'язку та уникнути непорозумінь.

1. Ідентифікуйте себе повним позивним сигналом
   Кожен радіоаматор має унікальний позивний, наприклад, "UR5ABC". Ідентифікуйте себе на початку та в кінці передачі, а також під час довгих зв'язків кожні 10-15 хвилин. Якщо не впевнені, хто вас викликає, використовуйте QRZ? ("Хто мене викликає?").

2. Слухайте перед тим, як говорити
   Перед тим, як почати передачу, перевірте частоту, щоб не перервати чужу розмову. Якщо частота зайнята, вам слід пошукати іншу.

3. Не втручайтеся в чужі розмови без запрошення
   Якщо ви чуєте, що хтось спілкується, не втручайтеся в розмову без запрошення. Якщо хочете приєднатися, дочекайтеся паузи і ввічливо представтеся своїм позивним. Для термінової передачі використовуйте  QSK ("Можу перервати при необхідності").

4. Використовуйте дозволені вам частоти і потужність передавача.
   Ваш клас ліцензії визначає, на яких діапазонах і з якою потужністю ви можете працювати відповідно до регламенту. Наприклад, на діапазоні 80 метрів (3,600 - 3,650 МГц) категорія A може використовувати до 200 Вт, категорія B — до 100 Вт, а категорія C (початківці) — до 40 Вт. На діапазоні 6 метрів (50 МГц) дозволено працювати лише операторам категорії A, і тільки за наявності додаткової ліцензії.

5. Уникайте заборонених тем

* Політику: будь-які політичні теми або діячів, щоб уникнути суперечок.
* Релігію: релігійні обговорення та пропаганда також заборонені.
* Комерцію: реклама товарів, послуг або будь-яка бізнес-діяльність не дозволяється.
* Непристойний контент: аморальні, непристойні чи образливі теми.
* Конфліктні питання: суперечливі чи провокаційні теми, що можуть розпалювати ворожнечу.

6. Використовуйте Q-коди

Q-коди допомагають скоротити час передачі і покращити спілкування. Ось кілька корисних Q-кодів:
* **QTH**: ваше місцезнаходження, наприклад, "Мій QTH — Київ".
* **QRN**: природні перешкоди. "Сьогодні багато QRN через грозу".
* **QSB**: зниження сигналу. "Ваш сигнал слабшає, є QSB".
* **QRM**: завади від інших станцій. "Є багато QRM на частоті".
* **QRP**: робота на низькій потужності. "Я працюю QRP з 5 Вт".
* **QRO**: збільшення потужності. "Перехожу на QRO для покращення сигналу".

7. Робіть паузи між передачами
   Робіть короткі паузи після передачі, щоб дати можливість іншим операторам відповісти або приєднатися до розмови. Якщо ви затримуєтеся, використовуйте QRX ("Зачекайте хвилинку").

8. Говоріть чітко і лаконічно
   Говоріть по суті, уникаючи довгих пауз або затягнутих розмов. Якщо ви завершили роботу, скористайтеся QRT ("Припиняю роботу"). Наприклад, "Я QRT, дякую за зв'язок".

9. Допомагайте іншим та будьте терплячими
   Якщо чуєте новачка або когось, хто потребує допомоги, намагайтеся підтримати їх. Для паузи використовуйте QRX, якщо плануєте повернутися пізніше.

10. Контролюйте якість сигналу
    Слідкуйте за якістю сигналу. Якщо інші оператори повідомляють про завади або проблеми, перевірте обладнання.

11. Не передавайте музику або аудіозаписи
    Трансляція музики в радіоаматорському ефірі суворо заборонена. Допускається лише голосовий зв'язок або інші дозволені моди зв'язку, такі як телеграфія, цифровий зв'язок чи інші технічні нешифровані форми передачі даних.

12. Правильно завершуйте зв'язок
    Для завершення зв'язку використовуйте 73! ("Найкращі побажання"). Якщо потрібно підтвердити отримання повідомлення, використовуйте QSL - сервіси накшталт QRZ.COM, LoTW, eQSL та інші.**
